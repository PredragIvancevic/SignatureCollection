<!DOCTYPE html>
<html>
<head>
<meta charset="UTF-8"/>
<link rel="stylesheet" href="stil.css">
</head>
<body>
<div class="navbar">
<nav>
<ul>
  <li><a href="Korisnik.html">Naslovna</a></li>
  <li><a href="peticija.html">Peticija</a></li>
  <li><a class="active" href="vesti.html">Vesti</a></li>
  <li><a href="spisakPotpisa.html">Potpisi</a></li>
  <li><a href="potpisi.html">Potpiši</a></li>
  <li><a href="#">Organizacija</a>
<ul>
<li><a href="UlogujSe.html">Uloguj se</a></li>
<li><a href="Registracija.html">Registracija</a></li>
</ul></li>
<li><a href="kontakt.html">Kontakt</a></li>

</ul></nav>

</div>
<body>
<br><br><br>
<div><h1>Nemačka privreda će se brzo oporaviti</h1>
<p>
FRANKFURT - Vodeći nemački ekonomisti procenili su da će ta najveća evropska 
ekonomija zabeležiti oštar pad u prvoj polovini godine,
 ali da bi relativno brzo trebalo da usledi skok i oporavak 
od poremećaja izazvanih pandemijom novog korona virusa.

Nemački savet ekonomskih stručnjaka predviđa pad nemačke ekonomije od 2,8
 odsto u 2020. godini, ali i skok od 3,7 odsto sledeće godine,
 iako se u danas objavljenom izveštaju konstatuje visok stepen neizvesnosti 
u vezi s dužinom restriktivnih mera zbog pandemije.

Član Saveta Folker Viland sa frankfurtskog Gete univerziteta rekao je da će
 pad biti "dublji, ali ne i duži" od recesije koja je usledila posle
 Svetske ekonomske krize pre više od 10 godina, 
uz oštar pad u prvih šest meseci koji će biti praćen oporavkom,
 javlja AP a prenosi Beta.

"Ovo nije kao rat u kojem se uništava kapitalna imovina, 
što znači da bi mnoge kompanije brzo mogle da nastave aktivnosti",
 rekao je Viland.

U izveštaju su navedeni i alternativni, više pesimistični mogućnosti,
 a jedan od tih scenarija predviđa pad nemačke ekonomije od 5,4 odsto
 u ovoj godini.

Drugi scenario koji polazi od pretpostavke da će restriktivne mere ostati 
na snazi i posle leta, predviđa sporiji oporavak, s padom od 4,5 odsto
 ove godine, i rastom od svega 1,0 odsto 2021.

Izveštaj Saveta u suprotnosti je s više pesimističnom procenom 
minhenskog Ifo instituta koji predviđa da će pad proizvodnje ove godine
 biti između 7,2 i 11,2 odsto.

Nemačka ekonomija je 2009. imala pad od 5,7 odsto kao posledicu
 Svetske ekonomske krize i Velike recesije, ali je imala naredne
 godine zabeležila skok.</p></div><br>
<img src="germany.jpg" alt="Factory in Germany">
<br><br>
</body>
</html>